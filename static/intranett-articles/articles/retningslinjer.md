# Retningslinjer for drift av Konsulentselskapet Overhuset AS
## Gjeldende fra 1. mai 2023 til 30. april 2024

### Om retningslinjene
Retningslinjene vedtas som utgangspunkt på foreningens årsmøte senest april hvert år, og er gjeldende i oppgitt periode, eller inntil de blir endret av samme organ. Retningslinjene er å anse som eiers instruks til styret i Konsulentselskapet Overhuset. Det er styrets og daglig leders oppgave å påse at selskapet drives i henhold til disse retningslinjene.
Endring av retningslinjene kan kun skje ved vedtak på foreningens ordinære eller ekstraordinære årsmøte. Innkalling til årsmøte skal skje iht foreningens vedtekter.
For å oppnå best mulig kontinuitet i drift av selskapet, revideres disse retningslinjene, med mindre særskilte forhold tilsier det, som utgangspunkt én gang pr år.
Retningslinjene vil være til behandling på Overhusets årlige strategikonferanse hver høst, og vedtas på foreningens ordinære Årsmøte i april. I den grad behandlingen på strategikonferansen tilsier at det er nødvendig med videre arbeid, vil arbeidsutvalget ha retningslinjene på sin agenda frem mot årsmøtet.
Ved behov kan ekstraordinært årsmøte behandle og vedta nye retningslinjer.

### Organisering av driften i Konsulentselskapet Overhuset AS
Organisering av arbeidet gjennom Konsulentselskapet Overhuset skal skje etter følgende modell:

![Organisering](/assets/organisering.jpg)

Styret i Konsulentselskapet Overhuset plikter å inngå Partneravtale med alle medlemmer i Foreningen Underhuset. 

### Prosessbeskrivelser
#### Arbeidsprosess | Beslutning om å levere tilbud

Utlysninger av potensielt interessante avtaler kommer med ujevne mellomrom. 

Utlysninger partnerne ønsker vurdert sendes så snart som mulig pr mail til alle. 
Mailinglisten *alle@overhuset.no* skal benyttes. Der minimum 1/3 av partnerne er positive til å levere tilbud kan vedtak om å levere fattes. 
Der utlysningen kommer slik at behandling og vurdering kan gjøres i møte i Arbeidsutvalget, taes beslutningen her. Dersom behandlingen er kjent før møtet kan partnerne tilkjennegi sin stemme på annen måte dersom de ikke deltar i møtet.  
Der tidsperspektivet på innlevering tilsier at beslutning ikke bør vente til førstkommede møte i Arbeidsutvalget, kan beslutning fattes pr mail. 
Der det er minimum 3 ukers svarfrist etter førstkommende AU-møte, gjøres beslutningen om å levere på førstkommende AU-møte. 
Dersom man sender ut en utlysning «til vurdering», betyr det ikke nødvendigvis at man selv er interessert eller kan levere på den, men man må som hovedregel kunne anta at den som sender den ut er positiv til at Overhuset leverer tilbud. 
Om utlysningen ikke går til behandling i AU-møte, men beslutningen tas i en mailrunde, vil følgende rutine for vedtak om å levere tilbud gjelde. Den som sender ut utlysningen har ansvaret for å sette svarfrist. 
Utlysningen sendes ut på "høring" med svarfrist senest kl 16:00, 2. virkedag etter utsendelsen (eks. sendes den ut i løpet av tirsdag, er fristen torsdag kl 16:00)
Når AU-møtet eller mailavstemming har konkludert med at Overhuset skal levere tilbud, ansees dette som et Overhuset-tilbud, og deltagerne i BID-teamet får betalt for arbeidet med de satser som gjelder.
Med mindre man tar forbehold i forbindelse med avstemmingen, ansees de som er positive til å levere tilbud også positive til å delta BID-team-arbeid. 
Dersom innstillingen til å levere tilbud er positiv, men det ikke umiddelbart lar seg stable et BID-team på bena, avsluttes arbeidet med å levere umiddelbart. 

#### Partnerprosess

Konsulentselskapet Overhuset skal i hovedsak bygge sine leveranser på ressurser ansatt hos  selskapets partnere. Det er derfor nødvendig med en aktiv tilnærming til både den kompetansen som allerede finnes blant partnerne, men også hvilken kompetanse vi vil ha behov for fremover. 
Fremlegging av kompetanseprofiler og dokumentert kunnskap vil derfor være vårt viktigste verktøy knyttet til evaluering av nye partnere.

Overhuset rekrutterer partnere på to måter: 
1.	Overhuset (eller dets partnere) gjør aktive forespørsler til andre selskaper
2.	Selskaper henvender seg til Overhuset med forespørsel om mulighet for partnerskap

Prosessen videre er lik, uansett hvordan partnerprospektet kommer på bordet:
1.	Daglig leder i Overhuset tar kontakt for å presentere Overhuset. DL gjør ingen vurdering av kandidaten. Dette kan ende med at kandidaten "trekker" sin henvendelse, eller de kan opprettholde et ønske om å bli vurdert. 
2.	Daglig leder informerer om henvendelsen i arbeidsutvalget
3.	Dersom kandidaten fremdeles er interessert vil Arbeidsutvalget "sile" kandidaten og beslutte om partnerprospektet skal få anledning til å presentere seg i plenum
4.	Hvis nei til presentasjon: Daglig leder meddeler at Overhuset ikke ønsker å gå videre i prosessen
5.	Hvis ja til presentasjon: Invitasjon til presentasjon
6.	Vurdering etter presentasjon gjøres av AU
7.	Hvis nei, medddelelse med begrunnelse fra DL til kandidaten 
8.	Hvis ja, invitasjon fra DL til kandidaten, og gjennomgang av formalitetene
9.	Hvis kandidaten fremdeles er interessert etter å ha fått tilgang til avtaleverket, inngås parnerskapsavtale. 

Minimumskrav til partnerer av Overhuset: 

I søknadsprosessen skal kandidaten legge frem følgende:<br/> 
•	Kort beskrivelse av selskapet, med fokus på egen kompetanse og profil i markedet.<br/>
•	Oversikt over ansatte, hvorav fem utvalgte CVer oversendes<br/>
•	Utfylt kompetansematrise<br/>
•	Oppdatert firmaattest<br/>
•	Årsregnskap inkl revisors beretning de to siste år<br/>
•	Skatteattester (Skatt og Arbeidsgiveravgift, Merverdiavgift), ikke eldre enn 3 måneder<br/>


### Arbeidsinstrukser

#### Arbeidsinstruks for Daglig leder

Daglig leders skal administrere den daglige driften av Konsulentselskapet Overhuset, herunder følge opp følgende arbeid:<br/> 
•	Ledelse og koordinering av møter i arbeidsutvalget, herunder innkallinger og referater<br/>
•	Løpende regnskapsføring og rapportering<br/>

Styret i Konsulentselskapet Overhuset engasjerer daglig leder og inngår avtale om dennes kompensasjon.

Daglig leder skal minimum hvert kvartal rapportere til styret og Arbeidsutvalget status på følgende:<br/>
•	Omsetning<br/>
•	Resultat<br/>
•	Egenkapital<br/>
•	Omsetningsfordeling basert på partnerenes leveranse<br/>

Daglig leder skal på vegne av Arbeidsutvalget (AU) signere og godkjenne endringer og oppdateringer i selskapets Kvalitetssystem, herunder dokumenter i Kvalitetssystemet.

#### Arbeidsinstruks for Arbeidsutvalget (AU)

*Om arbeidsutvalget*

Arbeidsutvalget (AU) består av minimum 1 representant fra hver partner. Hver partner kan likevel stille flere representanter dersom det er behov for dette, dog slik at hver partner har maksimalt 1 stemme ved avgjørelser som krever avstemming. 
 
Daglig leder leder og organiserer arbeidet i AU, og skal herunder også sørge for innkalling og referat fra møtene.

*Agenda*

Arbeidsutvalgets møter skal minimum ha følgende saken på agendaen til hvert møte:  
•	Gjennomgang av rammeavtaler<br/>
•	Oversikt over konsulenter i oppdrag gjennom Overhuset<br/> 
•	Innkomne utlysninger til vurdering <br/>
 
I tillegg skal følgende taes inn på agendaen minimum en gang pr kvartal:<br/> 
•	Regnskap og økonomi med gjennomgang av resultat og balanse<br/>
•	Oppdragsfordeling mellom partnerne<br/>

*Møteplan*

Arbeidsutvalget har møter i følgende perioder:<br/> 
•	Vårsemester:	Uke 2 til uke 24<br/> 
•	Høstsemester: 	Uke 34 til uke 50<br/> 
 
Møter gjennomføres hver 14. dag, tirsdager klokken 0900 – 1100. 

Møtene gjennomføres annenhver gang fysisk og på Teams (eller tilsvarende), der første møte i hvert semester gjennomføres fysisk. 
Fast fysisk møtested bestemmes for hvert semester.  

Eventuelle oppsatte møter i vinterferie (uke 8), påskeuken, høstferien (uke 40) utgår.  
 
Daglig leder kan på eget eller andres initiativ foreslå å avlyse et planlagt møte i arbeidsutvalget. Dog skal møtet likevel avholdes dersom minst 2 partnere ber om det. 

*Oppgaver*

Arbeidsutvalget skal ta beslutninger om følgende:<br/>  
 •	organisering av BID-team med mål om å levere på en utlysning<br/>
•	planlegging av aktiviteter knyttet til markedsføring av Overhuset, herunder både interne (for Partnere) og eksterne (for Partnere med kunder/forbindelser)<br/>

*Fullmakt*

Arbeidsutvalget tar med simpelt flertall alle beslutninger om aktiviteter i Overhuset sin regi. AU sin beslutning kan overprøves av daglig leder dersom hensyn til selskapets økonomi tilsier det. Selskapets styre vil ved uenighet mellom AU og daglig leder avgjøre spørsmålet endelig. 

#### Arbeidsinstruks for BID-Team

*Organisering av BID-teamet*

Ved beslutning om å levere et tilbud nedsettes det et BID-team. Et BID-team bør ha minimum 3 deltagere.  

BID-teamet velger selv sin leder (BID-manager), med mindre denne er utpekt av arbeidsutvalget ved etablering av teamet.

BID-teamet oppløses senest når endelig beslutning på tilbudet er tatt av kunden. 

Leder av BID-team velges normalt til Key Account Manager (KAM) på avtalen, med mindre det er forhold som tilsier at andre skal bekle rollen. Arbeidsutvalget kan med simpelt flertall bestemme annet. 

BID-teamet rapporterer til Arbeidsutvalget, og står ansvarlig for egen ressursbruk. 

*Arbeidsplan for utarbeidelse av tilbud*

BID-teamet har selv ansvaret for å utarbeide en fremdriftsplan knyttet til tilbudsarbeidet. Denne planene skal kommuniseres til arbeidsutvalget.  
 
BID-teamet skal legge en plan for arbeidet som gir rom og tid for kvalitetssikring av tilbudet. 
 
*Registrering av medgått tid på arbeidet*

Det opprettes en salgsaktivitet i Overhuset sin Tripletex ved oppstart av arbeidet. Timer som skal belastes tilbudet føres fortløpende av BID-teamets medlemmer. Timeføring skal koordineres av leder av BID-teamet, og teamet skal enes om hva som skal belastes av tid relatert til møter, samlinger etc. 

Hver timeføring skal ledsages av en kommentar om hva som er gjort. 

Faktura for arbeidet skal sendes månedlig.

*Fullmakt*

BID-teamet har fullmakt til å:<br/>
•	beslutte hvorvidt endelig tilbud skal leveres, herunder om nødvendig å avslutte arbeidet underveis i tilbudsprosessen.<br/> 
•	fastsette priskategorier og prisnivå på de tjenestene som skal leveres<br/>
•	ta inn underleverandører (3. parter) i tilbudet der de ser at dette vil styrke Overhuset sitt tilbud.<br/>  
•	velge KAM på avtalen<br/>

#### Arbeidsinstruks for Key Account Manager (KAM)

*Arbeidsoppgaver og ansvar*

Det er KAM sin oppgave å følge opp alle avtaler med kunden, med tanke på utløp, fornyelse og andre avtaleaspekter. 

*Fullmakt*

Key Account Manager har fullmakt til å forhandle med kunden på vegne av de konsulenter for tilbys på oppdraget.  
 
Fullmakten gir ikke KAM mulighet til å forhandle nye priser på avtalen ut over årlige justeringer iht avtalen (KPI-justeringer etc). Slike forhandlinger skal avstemmes med AU, som selv kan ta avgjørelsen, eller avstemmer med det opprinnelige BID-teamet. 

*Representasjon*

Representasjon mot kunden skal alltid avstemmes med KAM. 
 
Ved all representasjon må KAM få muligehet til å forhåndsgodkjenne aktiviteten og deltagelsen fra kunden. KAM har ofte andre kontaktpersoner enn konsulenten, og ut ifra et salgssynspunkt er det viktig at riktige kontaktpersoner er med/blir bedt. Dialog mellom KAM og konsulenten er derfor viktig, dog slik at KAM har siste ordet.  
 
Hvem som betaler for representasjonen er uvedkommende i forhold til denne bestemmelsen. 

### Fokusområder for neste års drift

Årsmøtet i Foreningen Underhuset er i praksis høyeste myndighet for Konsulentselskapet Overhuset, og er der medlemmene i praksis gir styret i Overhuset instruks for drift av selskapet for neste periode.

Styrets ansvar er i det daglige arbeidet delegert til Daglig leder og arbeidsutvalget, som plikter å følge opp periodens mål. 

Årsmøtet vedtar følgende som fokusområder for neste års drift, og styret i Konsulentselskapet Overhuset pålegges og arbeide for følgende:<br/>
•	Øke antall partnere i Overhuset, der nye partneres fokusområder skal være: Test og testledelse, Arkitektur og prosessendring og  Prosjektledelse<br/>
•	Opprettholde markedsføringsaktiviteter i samme omfang som de er gjennomført de senere år. Fokus og målgrupper kan være både internt mot selskapets partnere og deres ansatte, og mot kunder og forbindelser forøvrig.<br/> 

### Satser og økonomi

#### Arbeid i BID-team

Bistand til arbeid i BID-team dekkes etter følgende regler: 

Den delen av BID-arbeidet som angår utarbeidelse av felles tilbudsdokumenter,  oppfølging av andre bidragsytere (herunder korrigering og koordinering av tekster), sammenstilling av fremlagt materiale, kvalitetssikring og tilsvarense, dekkes etter følgende timesats:<br/>  
•	Arbeid som BID-lead, kr 1.250,-<br/>
•	Annet BID-arbeid, kr 1.000,-<br/>

Det er en forutsetning at timer som belastes registreres i Overhuset sin Tripletex fortløpende. Timeregistreringen skal inkludere kommentar om hva som er gjort. Alle timer registrert og belastet presenteres i Arbeidsutvalget når tilbudsarbeidet er avsluttet. 

Arbeid i forbindelse med utarbeidelse av egne partnerspesifikke leveranser (CV’er, oppdragsreferanser etc) dekkes ikke som innsats i fellesleveransen. 


#### "Cut" på timer fakturert gjennom Overhuset

Definisjon: 
"Cut» er det beløpet Overhuset er berettiget pr time når underleverandøren fakturerer på den aktuelle avtalen. 

Cut periode 1:		
Fra 1. faktureringsmåned til og med 6. faktureringsmåned 

Cut periode 2:		
Fra 7. faktureringsmåned, og løpende til prosjektets/avropets slutt.

Perioden regnes pr enkelt konsulent pr oppdrag/avrop hos kunden. 

"1. faktureringsmåned" er den måneden første time er registrert og fakturert på det aktuelle prosjektet. Uavhengig av om første time er produsert den 1. eller den 30. i en måned, regnes måneden som den første av 6 måneder i cut-periode 1. 

Forutsetningen for at Overhuset skal ha rett på "cut" er at Overhuset har finansiert tilbudsarbeidet. 

Cut avregnes ved at underleverandøren fakturerer avtalens timepris med fradrag av oppgitt cut til rammeavtaleeieren.

Scenarie #1 

Rammeavtaleeier		Overhuset<br/>
Underleverandør		Partner (formell underleverandør på avtalen)<br/>

Cut periode 1: 50,-<br/>
Cut periode 2: 25,-<br/>

Scenarie #2

Rammeavtaleeier		Overhuset<br/>
Underleverandør		Partner (formell underleverandør på avtalen)<br/>

Cut periode 1: 25,-<br/>
Cut periode 2: 25,-<br/>

Samme som Scenarie #1, men benyttes der tilbudt konsulent fra før har et forhold til kunden, og det kan argumenteres med at dette er bakgrunnen for at oppdraget tildeles. Spørsmål om Scenarie 1 eller 2 skal legges til grunn stiles til arbeidsutvalget før oppdragets start.

Scenarie #3

Rammeavtaleeier		Overhuset<br/>
Underleverandør		3. part (formell underleverandør på avtalen)<br/>

Cut periode 1: 50,-<br/>
Cut periode 2: 50,-<br/>

Scenarie #4

Rammeavtaleeier		Overhuset<br/>
Underleverandør		3. part (ikke formell underleverandør på avtalen, men ønsket av kunden)<br/>

Cut periode 1: 50,-<br/>
Cut periode 2: 50,-<br/>

Scenarie #5

Scenarie #5 er tatt ut fra og med 1. mai 2021.
Det er enighet om at det ikke lenger er ønskelig å finansiere tilbudsarbeid der Overhuset ikke er direkte part i avtalen. Begrunnelsen er at 3. part i slike tilfeller normalt gjør brorparten av arbeidet knyttet til tilbudet, og at en minimal del av arbeidet da faller på underleverandørene. Betaling for dette arbeidet forsvarer således ikke en cut på kr 25,- i inntil 6 måneder.

~~Rammeavtaleeier		3. part / Partner~~<br/>
~~Underleverandør		Partner (annen enn rammeavtaleeier)~~<br/>

~~Cut periode 1: 25,-~~<br/>
~~Cut periode 2: 0,-~~<br/>

~~Cut avregnes ved at underleverandøren rapporterer antall timer fakturert på prosjektet etter 6 måneder. Dersom årsskiftet kommer før 6 måneder er gått, rapporteres timer pr årsskiftet, deretter etter 6 måneder. 
Overhuset sender da faktura til Underleverandøren på antall timer x aktuell cut.~~

Scenarie #6

Rammeavtaleeier		Overhuset<br/>
Underleverandør		Annen underleverandør som henvendender seg om muligheten til å levere på Overhuset sine rammeavtaler, uten at selskapet er ønsket av kunden.<br/> 

Overhuset tar ikke inn slike underleverandører på sine avtaler.

Scenarie #7

I de tilfeller der kunden gir Rammeavtaleeier mulighet til å erstatte konsulenten på oppdraget med en ny konsulent uten ny utlysning eller konkurranse, gjelder følgende i forhold til beregning av cut: 
- der ny konsulent er ansatt hos samme underleverandør som opprinnelig konsulent ansees oppdraget som videreført som om konsulentbytte ikke var skjedd. Dersom ny og opprinnelig konsulent overlapper i en periode, regnes likevel ny konsulent å være på nytt oppdrag frem opprinnelig konsulent trer ut av oppdraget.<br/>
- der ny konsulent er ansatt hos annen underleverandør enn opprinnelig konsulent, ansees oppdraget som et nytt oppdrag for den nye underleverandøren, og  scenariebeskrivelse #1 til #5 vil kunne komme til anvendelse<br/>
- dersom ny og opprinnelig konsulent overlapper i en periode, regnes ny konsulent å være på nytt oppdrag minimum inntil opprinnelig konsulent trer ut av oppdraget. <br/>


#### Markedsføringsbidrag

Markedsføringsbidraget skal være partnernes faste bidrag til drift av Konsulentselskapet Overhuset. Markedsføringsbidraget skal ved siden av løpende cut finanserer driften av aktivitet i Overhuset. 

Markedsføringsbidraget fastsettes til kr 60.000 pr år, med kvartalsvis fakturering. 
